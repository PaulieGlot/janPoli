<html>
	<head>
		<title>lipu pi jan Poli</title>
		<style>
			body {background-color: white;}
		</style>
	</head>
	<body>
		<h1>lipu pi jan Poli</h1>
		<p>o kama pona tawa lipu mi!<br>lipu ni la, sina ken lukin e lipu musi mi.</p>
		<h2>lipu musi ale</h2>
		<h3>moku kala li pana e sona tawa jan</h3>
		<p>
			jan pona tu li open weka lon nasin. ona tu li esun e moku - jan nanpa wan li esun e pan e namako; jan nanpa tu li esun e pan e kala.<br><br>
			tenpo lili kama la, ona tu li lon nasin, li kama wile moku. ni la ona tu li pana e len supa suli lon ma lon poka nasin, li anpa lon len, li open moku e moku ona.<br><br>
			ona tu li moku la, jan nanpa wan li lukin e jan pona ona, li toki e ni:<br><br>
			“sina en kulupu sina li moku e kala mute mute. tan seme la, sina moku e kala pi mute ni?”<br><br>
			jan nanpa tu li moku e moku lon uta ona, li toki e ni:<br><br>
			“moku kala li pana e sona tawa jan.”<br><br>
			“a a! ni li lon la, o pana e kipisi tawa mi!”<br><br>
			jan nanpa tu li kipisi weka e lawa kala, li pana e lawa kala tawa jan nanpa wan. “mi wile e nanpa wan tawa lawa kala ni.”<br><br>
			jan nanpa wan li alasa lon poki ona, li weka tan poki e mani wan. ona li pana e mani tawa jan nanpa tu.<br><br>
			ona li moku e lawa kala, li kama jo e pilin jaki lon insa sijelo ona. “mi pilin jaki a. sina esun e kala ni kepeken mani pi lili seme a?”<br><br>
			“wan taso.”<br><br>
			“a! sina esun e ale kala kepeken mani wan; taso mi pana e mani wan tawa sina la, sina pana e lawa kala taso tawa mi!”<br><br>
			“sina kama jo e sona mute tan lawa kala taso! sina moku e ale kala la, sina kama sona e seme?”
		</p>
	</body>
</html>
