
<html>
	<head>
		<title>lipu sewi</title>
		<style>
			body {
				background-color: black;
				color: white;
			}
			a {
				color: white;
			}
		</style>
	</head>
	<body>
		<h1 id="open">lipu sewi</h1>
		<a href="/janpoli/index.html">lipu lawa</a><br><br>
		<a href="#openla">open la</a>
		<br><br>
		<h2 id="openla">open la</h2>
		<a href="#open">open lipu</a><br><br>
		<a href="#openla1">lipu lili nanpa wan</a><br>
		<a href="#openla2">lipu lili nanpa tu</a><br><br>
		<h3 id="openla1">lipu lili nanpa wan</h3>
		<a href="#openla">open lipu</a><br><br>
		<p>
			1. open la, mama sewi li pali e sewi e ma.<br>
			2. ma li jo e sijelo ala, li jo e insa ala; pimeja li lon selo pi telo suli. kon pi mama sewi li tawa lon sewi telo.<br><br>
			3. mama sewi li toki e ni: "suno o lon!" suno li kama lon.<br>
			4. mama sewi li lukin e suno, li sona e ni: suno li pona. ni la, ona li tu weka e suno tan pimeja.<br>
			5. mama sewi li pana e nimi tawa suno, e nimi tawa pimeja. suno li weka, li kama sin - ni li sike ma nanpa wan.<br><br>
			6. mama sewi li toki e ni: "selo sewi o kama lon insa telo, o tu weka e telo tan telo.<br>
			7. ni la mama sewi li pali e selo, li tu weka e telo lon anpa selo tan telo lon sewi selo. ni li kama.<br>
			8. mama sewi li pana e nimi tawa selo sewi. suno li weka, li kama sin - ni li sike ma nanpa tu.<br><br>
			9. mama sewi li toki e ni: "telo lon anpa selo o lon ma wan. ma kiwen o kama sewi." ni li kama.<br>
			10. mama sewi li pana e nimi tawa telo lon ma wan, e nimi tawa ma kiwen. mama sewi li lukin e ale, li sona e ni: ale li pona.<br><br>
			11. mama sewi li toki e ni: "ko ma o pana e kasi supa, e kasi pi kili lili, e kasi kiwen pi kili lili lon insa kili ona. kasi ale o pana e kili lili pi sijelo sama ona." ni li kama.<br>
			12. ko ma li pana e kasi supa, e kasi pi kili lili, e kasi kiwen pi kili lili lon insa kili ona. kasi ale li pana e kili lili pi sijelo sama ona. mama sewi li lukin e kasi, li sona e ni: kasi li pona.<br>
			13. suno li weka, li kama sin - ni li sike ma nanpa tu wan.<br><br>
			14. mama sewi li toki e ni: "mun o kama lon selo sewi, o tu weka e tenpo suno tan tenpo pimeja, o sitelen e sike ma e sike suno e sike kasi,<br>
			15. o pana e suno tawa ma." ni li kama.<br>
			16. mama sewi li pali e mun suli tu e mun lili mute - mun suli nanpa wan li lawa e tenpo suno; mun suli nanpa tu li lawa e tenpo pimeja.<br>
			17. mama sewi li pana e ona lon selo sewi; ona li pana e suno tawa ma,<br>
			18. li lawa e tenpo suno e tenpo pimeja, li tu weka e suno tan pimeja. mama sewi li lukin e ona, li sona e ni: ona li pona.<br>
			19. suno li weka, li kama sin - ni li sike ma nanpa tu tu.<br><br>
			20. mama sewi li toki e ni: "kala mute o kama lon telo. waso mute o tawa lon sewi ma, lon anpa pi selo sewi.<br>
			21. mama sewi li pali e kala suli, e soweli noka ale. ni la telo li jo e kala pi sijelo mute; waso pi sijelo ale li lon. mama sewi li lukin e ona, li sona e ni: ona li pona.<br>
			22. mama sewi li sewi e ona, li toki e ni: "o mute! kala o mute lon telo; waso o mute lon ma."<br>
			23. suno li weka, li kama sin - ni li sike ma nanpa luka.<br><br>
			24. mama sewi li toki e ni: "ma o pana e soweli pi sijelo ale - e soweli mani ale, e akesi ale pi ko ma, e soweli wawa ale." ni li kama.<br>
			25. mama sewi li pali e soweli wawa pi sijelo ale, e soweli mani ale, e akesi ale lon ko ma. mama sewi li lukin e ona, li sona e ni: ona li pona.<br><br>
			26. mama sewi li toki e ni: "mi o pali e jan kepeken sijelo mi, kepeken sitelen mi. ona o lawa e kala ale lon telo, e waso ale lon sewi, e soweli ale, e ale ma, e akesi ale lon ko ma."<br><br>
			27. mama sewi li pali e jan kepeken sitelen ona - kepeken sitelen pi mama sewi. mama sewi li pali e ona kepeken sijelo mije, kepeken sijelo meli.<br><br>
			28. mama sewu li sewi e ona, li toki e ni: "o mute! o lon ma ale! o lawa e ma! o lawa e kala ale lon telo, e waso ale lon sewi, e akesi ale lon ko ma!"<br>
			29. mama sewi li toki e ni: "o kute! ma ale la, mi pana tawa sina e moku - e kasi ale pi kili lili, e kasi kiwen ale pi kili lili lon insa kili.<br>
			30. tawa soweli ale la, tawa waso ale lon sewi la, tawa akesi ale lon ko ma la, mi pana tawa sina e moku - e kasi laso ale." ni li kama.<br>
			31. mama sewi li lukin e pali ale ona, li sona e ni: ale li pona. suno li weka, li kama sin - ni li sike ma nanpa luka wan.
		</p>
		<br><br>
		<h3 id="openla2">lipu lili nanpa tu</h3>
		<a href="#openla">open lipu</a><br><br>
		<p>
			1. ni la, ma en sewi en ijo ale lon ona li pini ale.<br>
			2. sike ma nanpa luka tu la, mama sewi li pini e pali ale ona; ni la ona li lape tan pali ona.<br>
			3. mama sewi li sewi e sike ma nanpa luka tu tan sike ma ante, tan ni: sike ma ni la, mama sewi li lape tan pali ona - ni la pali ona li ken pali.<br><br>
			4. ni li lipu tenpo ma, li lipu tenpo sewi tan open. mama sewi li pali e sewi e ma la,<br>
			5. ma li jo ala e kasi suli; kasi ala li kama sewi tan ko ma, tan ni: mama sewi li pana ala e telo tan sewi; jan ala li lon tawa pali lon ko ma.<br>
			6. lon la, kon telo li kama anpa tan ko ma, li pana e telo tawa selo ale ma.<br><br>
			7. mama sewi li pali e sijelo pi jan mije tan ko ma, li pana tawa insa ona e kon lon; ni la ona li kama lon.<br>
			8. lon pini pi nasin suno la, mama sewi li pana e ma kasi. ma ni la, mama sewi li pana e jan mije pi pali ona.<br>
			9. tan ko ma la mama sewi li kama e kasi pi pona lukin pi moku pona. lon kulupu ni li kasi pi lon jan, lon insa pi ma kasi, li kasi pi sona pona pi sona ike.<br><br>
			10. nasin telo li tawa weka tan ma Eten, li pana e telo tawa ma kasi, li tu e nasin ona lon nasin tu tu.<br>
			11. ona nanpa wan li jo e nimi Pison, li tawa lon ma Awila. ma ni la mani jelo li lon.<br>
			12. mani jelo pi ma ni li pona; kin la ko pi kon pona en kiwen pimeja li lon ma ni.<br>
			13. ona nanpa tu li jo e nimi Kikon, li tawa lon ma Kusi.<br>
			14. ona nanpa tu wan li jo e nimi Tiki; ni li wan tawa ma Asu lon pini pi nasin suno. ona nanpa tu tu li ona Upati.<br><br>
			15. mama sewi li pana e jan lon ma kasi, tawa ni: jan li ken pali lon kasi li ken wawa e ona.<br>
			16. mama sewi li pana tawa jan e toki wawa ni: "sina ken moku e kili tan kasi kiwen ale lon ma kasi ni;
			17. taso sina ken ala moku e kili tan kasi pi sona pona pi sona ike. o moku ala e ona, tan ni: sina moku e ona la, nasin ale li tawa moli sina.<br><br>
			18. mama sewi li toki e ni: "jan ni li wan taso; ni li ike a. mi o pali e jan poka; ni li ken pana e pona tawa ona."<br>
			19. ni la mama sewi li pali kepeken ko ma e soweli ale lon ma e waso ale lon sewi, li pana e ona tawa jan, li wile sona e ni: jan li pana e nimi seme tawa ona? jan li pana e nimi tawa ona la, nimi ni li nimi ona.<br>
			20. ni la jan li pana e nimi tawa soweli mani ale, e nimi tawa waso ale lon sewi, e nimi tawa soweli wawa ale. taso jan Atama la, jan poka pona ala li lon.<br><br>
			21. mama sewi li pana e lape wawa lon jan; jan li lape la, mama sewi li weka e palisa walo wan tan poki sijelo ona, li pini e lupa ona kepeken ko pi sijelo jan.<br>
			22. kepeken palisa walo ni tan sijelo jan la, mama sewi li pali e jan meli, li pana e ona tawa jan mije. jan mije li toki e ni:<br>
			23. "pini ni a! ni li sijelo pi ko sijelo mi. ona li jo e nimi pi jan meli, tan ni: mama sewi li pali e ona tan ko pi sijelo jan."<br>
			24. ni la jan mije li tawa weka tan mama ona, li tawa meli ona; ni la ona tu li kama sijelo wan.<br><br>
			25. ona tu li jo e len ala, li jo e pilin ala tawa ni.
		</p>
	</body>
</html>
