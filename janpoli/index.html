<html>
	<head>
		<title>lipu pi jan Poli</title>
		<style>
			body {
				background-color: black;
				color: white;
			}
			a {
				color: white;
			}
		</style>
	</head>
	<body>
		<h1 id="open">lipu pi jan Poli</h1>
		<p>
			o kama pona tawa lipu mi!<br><br>
			lipu ni la, sina ken lukin e <a href="#lipumusi">lipu musi mi</a>, e <a href="#antetoki">ante toki mi</a>, e <a href="#ijoante">ijo ale ante mi</a> pi toki pona.<br><br>
			anu sina ken tawa sin tawa <a href="/index.html">lipu lawa</a>.
		</p>
		<br><br>
		<h4>
			
		</h4>
		<h2 id="lipumusi">lipu musi ale</h2>
		<a href="#open">open lipu</a><br><br>
		
		<a href="#kala">moku kala li pana e sona tawa jan</a><br><br>
		
		<h3 id="kala">moku kala li pana e sona tawa jan</h3>
		<p>
			jan pona tu li open weka lon nasin. ona tu li esun e moku - jan nanpa wan li esun e pan e namako; jan nanpa tu li esun e pan e kala.<br><br>
			tenpo lili kama la, ona tu li lon nasin, li open wile moku. ni la ona tu li pana e len supa suli lon ma lon poka nasin, li anpa lon len, li open moku e moku ona.<br><br>
			ona tu li moku la, jan nanpa wan li lukin e jan pona ona, li toki e ni:<br><br>
			“sina en kulupu sina li moku e kala mute mute. tan seme la, sina moku e kala pi mute ni?”<br><br>
			jan nanpa tu li moku e moku lon uta ona, li toki e ni:<br><br>
			“moku kala li pana e sona tawa jan.”<br><br>
			“a a! ni li lon la, o pana e kipisi tawa mi!”<br><br>
			jan nanpa tu li kipisi weka e lawa kala, li pana e lawa kala tawa jan nanpa wan. “mi wile e mani wan tawa lawa kala ni.”<br><br>
			jan nanpa wan li alasa lon poki ona, li weka tan poki e mani wan. ona li pana e mani tawa jan nanpa tu.<br><br>
			ona li moku e lawa kala, li kama jo e pilin jaki lon insa sijelo ona. “mi pilin jaki a. sina esun e kala ni kepeken mani pi lili seme a?”<br><br>
			“wan taso.”<br><br>
			“a! sina esun e ale kala kepeken mani wan; taso mi pana e mani wan tawa sina la, sina pana e lawa kala taso tawa mi!”<br><br>
			“sina kama jo e sona mute tan lawa kala taso! sina moku e ale kala la, sina kama sona e seme?”
		</p>
		<br><br><br><br>
		<h2 id="antetoki">ante toki ale</h2>
		<a href="#open">open lipu</a><br><br>
		<a href="#mitaso">mi taso li open lon nasin ni</a><br><br>
		<h3>mi taso li open lon nasin ni | <i>Выхожу один я на дорогу</i></h3>
		<p>
			mi taso li open lon nasin ni.<br>
			kon telo la kiwen li suno.<br>
			pimeja la ma li tawa ala.<br>
			a suno en suno li toki.<br>
			<br>
			sewi li pilin e wawa taso.<br>
			kon laso la ale ma li lape.<br>
			tan seme la mi pilin ike ni?<br>
			mi pilin e pilin ike seme?<br>
			<br>
			kama la, mi jo e wile ala.<br>
			pini la, mi wile e ala ante.<br>
			mi wile taso e ken e lape,<br>
			e ni kin: mi ken weka tan mi.
		</p>
		<br><br><br><br>
		<h2 id="ijoante">ijo ante ale</h2>
		<a href="#open">open lipu</a><br><br>
		<a href="#ponglish"><i>You know e toki Ponglish, anu seme?</i></a><br>
		<a href="#regex">musi pi nasin RegEx</a><br><br>
		<h3 id="ponglish"><i>You know e toki Ponglish, anu seme?</i></h3>
		<p><i>
			code-switching li nasin toki pi common among kulupu jan pi toki tu.<br>
			nasin toki ni li characterised typically by kepeken nimi pi toki wan lon poka nimi pi toki ante compulsively, kepeken toki ante for entire phrases or clauses sometimes.
		</i></p>
		<br><br>
		<h3>musi pi nasin RegEx</h3>
		<p>
			nimi ale pi toki pona li lon nasin ni:<br>
			a(kesi|l(a(sa)?|e)|n(pa|te|u)|wen)|e(n|sun)?<br>
			|i([jl]o|ke|nsa)|j(a(ki|n)|(el)?o)|k(a(la(ma)?|ma|si)<br>
			|(epek|iw)?en|on?|u([lt]e|lupu))|l(a(pe|so|wa)?<br>
			|e(n|te)|i(li|nja)|o(je|n)|u(k(a|in)|pa))|m(a(ma|ni)?<br>
			|([eo]l|ons)?i|u(n|si|te)?)|n(a((np|s)a|sin)|(en|ok)a|i(mi)?)<br>
			|o((li|pe)n|na)?|p(a(kala|li(sa)?|na?)|i([np]i|lin|meja)?<br>
			|o([nk]a|ki)|u)|s((am|[io]n)a|([eu][wl]|owel)i|i((tele|npi)?n|ke)<br>
			|(ij)?elo|u(li|pa|no))|t(a(n|so|wa)|(e(np|l)|om)o|oki|u)<br>
			|u(np|t(al)?)a|w(a([ls]o|wa)|eka|ile)<br><br>
			nimi ale ken pi toki pona li lon nasin ni:<br>
			([pklsmn]?[aeiou]|[jt][aeou]|w[aei])(((n?[pkls]|[mn])[aeiou]|[jt][aeou]|w[aei]))*n?
		</p>
	</body>
</html>
